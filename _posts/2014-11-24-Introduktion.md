---
layout: post
title: Introduktion
---

###Intro
Den första december så börjar jag mitt 26 veckors långa träningsperiod inför Stockholm Marathon. Att det är just 26 veckor är ingen tillfällighet utan träningen kommer att vara baserad på Anders Szalkais 26 veckors långa träningsprogram inför ett marathon. Mer info här <a href="http://trana.marathon.se/">http://trana.marathon.se/</a>

Upplägget kommer alltså att vara 26 veckors stenhård träning. En skillnad mot hans program är dock att jag ska försöka träna så mkt "vanlig" träning som möjlig samtidigt. Med vanlig träning så menar jag styrketräning, racketsporter och olika pass på gymmet. 

### Målbild & Utgångsläge
Bågen kommer att spännas. Den kommer att spännas rejält. Det är ingen pilbåge för barn utan här snackar vi en båge som används vid björnjakt. Målet är i dagsläget satt till 3:45. Utgångsläget är att jag gör milen på 52 minuter. Bästa tid på Stockholm Marathon är 5:03. Ett mål på 3:45 skulle alltså vara en förbättring med 1h och 20 min, det är mycket men ingen omöjlighet! 

Nedan är en lista på olika min/km tider som behövs för att komma i mål på olika tider. Går man efter denna så måste jag ligga på 5:20 fart i snitt. (Då har jag inte dragit av tid för de dubbla toalettbesök som jag brukar få göra under ett långlopp...)  

-   5:00 min/km => 3:30
-   5:10 min/km => 3:38
-   5:20 min/km => 3:45
-   5:30 min/km => 3:52
-   5:40 min/km => 3:59
-   5:50 min/km => 4:06
-   6:00 min/km => 4:13

5:20 är alltså vad jag gör max idag på milen. För att 3:45 ska funka så måste jag göra det i 42 km stället för 10km.

### KPI:er

Varje vecka kommer följande parametrar/kpier att analyseras

| Vecka | Antal Pass | Antal Löpnings Pass | Antal KM | Vikt | Fett% | VO2 Max | Smidiget |
|-------|------------|---------------------|----------|------|-------|---------|----------|
| 0     |            |                     |          |      |       |         |          |


*   Antal Träningspass
*   Antal Löpningspass
*   Antal KM
*   Vikt
*   Fettprocent
*   V02 Max
*   Vighet/Stelhet

#### Kommentarer till KPI:er. 
De flesta är inga konstigheter. De som går att fundera på är de två nedersta. V02 Max och vighet/stelhet. V02 Max har jag en mätare för som jag ska prova att använda. När det kommer till vighet/stelhet så har jag helt enkelt tänkt mäta hur många cm som jag har kvar till marken då jag böjer mig fram med raka ben. Det är ju ett jäkligt diffust mått på om smidigheten ändras men det är i alla fall bättre än inget.

### Material & Kosttillskott
Detta är två ämnen som ligger mig nära hjärtat och här kommer det varken snålas på kvalitet eller kvantitet! Kostillskott som jag börjar med den 1:a december är olika vitamintillskott som finns på apoteket. Kommer också "krydda på" lite extra med zink och magnesium som kroppen behöver vid mycket träning. D-vitamin blir det också då solen "lyser" med sin frånvaro. BCAA är också en favorit så det kommer säkert att försvinna ett par burkar nu under vintern. Har kört BCAA mest under pass tidigare men ska utvärdera hur bra det fungerar efter tuffa löpningspass.   

Mer info om material etc kommer i senare inlägg!

### Varför?
Det är en bra fråga. En anledning är att jag vill åt familjerekordet. En annan är att det alltid är roligt att sätta upp tuffa mål och se om det går att nå dem. Klassisk 30års kris kan nog också vara en anledning.  

### Inspiration & Annat
Inspiration av att föra någon form av dagbok/veckobok över träningen och utvecklingen kommer från Hannes Wikander. Han har även inspirerat en del kring kpi-mätningar. 

Tack på förhand till Marcus E som kommer att få dra ett extra tungt lass hemma med extra mycket tvätt, städ och matlagning under 26 veckor ;) Också tack på förhand till Emmet och Sam som kommer att utmana mig i squashhallen, på gymmet eller ute i spåret!

Några dagar kvar till 1 december så nu blir det paj med vaniljsås följ av bio med en stor påse godis! 

/Erik 
