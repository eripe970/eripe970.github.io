---
layout: post
title: Vecka 3 - Det börjar bli kallt!
---

### Vecka 3
Även denna vecka har rullat på i högt tempo! 6 pass har det blivit varav 3 löpning, 2 styrka och 1 yoga(!). Lite varierat från förra veckan då styrkepassen har varit rena styrkepass på gymmet med fokus på riktigt tung styrketräning, dvs inte transformers eller annat pass. Skönt med lite variation och framförallt skönt att få till lite tung styrketräning igen. För att inte slita för mycket på benen inför löpningen på gympassen så fick fokus bli djupa knäböj med lättare vikt men med 5s paus i bottenläget, bra för smidighet också! 

Blev lite ändringar från schemat när det gäller löpning då det var mycket kvällsaktiviteter. Två intervall-pass där jag testade följande upplägg.

-   Stegvis ökande löpning: varje 500m ökar jag farten lite på bandet, efter 6km var jag helt slut
-   Intervaller där jag körde 1 min högt tempo, 1 min jogg, 2 min högt tempo, 2 min jogg repeat. 

I dag blev det också ett 13km distanspass ute i skogen. Körde med pulsklocka för första gången på distanspasset. Intressant med puls. Jag kan ligga på 150-155 i puls och det känns "bra", det är så klart jobbigt men jag kan ändå ligga och mala på i det tempot rätt länge. Höjer jag upp tempot så att pulsen stiger med bara några slag, 157-160 så blir andningen direkt riktigt ansträngd. Intressant att bara några slag kan göra så stor skillnad. Ska försöka att studera det flera gånger, för att spara så mkt energi som möjligt så vill jag ju gärna ligga precis under den nivån när det blir för ansträngt.   

Det har nu gått tre veckor och jag kan väl inte direkt säga att jag ligger i fas med Sackes program. Ska man vara ärlig så ligger jag väl på ~60% av hans distans. Nästa vecka är det en tuff vecka, 49km, får se hur det går. Ska bli skönt med lite jullov och stora mängder gröt i alla fall!

Fick en kommentar av en läsare i veckan som tyckte att det var för mycket fokus på "kpi:er" och analyser och för lite kring tankar kring löpning. Vi snackade också om att "det aldrig känns bra" när vi springer utan att det alltid är tungt och jobbigt. Tänkte på det idag då jag skulle springa. Meningen med ett distanspass är att vara ute länge och vänja kroppen vid träningen under en lämgre tid, målet är inte vara helt slut som efter ett 5km max-pass. Innan jag sprang ut så bestämde jag att jag inte skulle låta pulsen gå över 160 under hela passet, det är för mig en gräns då det är "jobbigt". Kände mig då pigg under hela passet, kände att det fanns mera att ta av, kändes ganska bra faktiskt, det kändes rätt så lätt. Ska också tillägga att det var en underbar dag idag, några minusgrader, solen sken, ingen vind, fint underlag, en riktigt skön vinterdag helt enkelt! Tror det var första gången i det här schemat som det kändes bra! (Det hade ju dock varit ännu bättre om jag sprungit 5km till och i 5:00 fart:) )

Imorgon laddar vi för crosstraining! 

/E

<table>
  <tr>
    <th>Vecka</th>
    <th>Antal TP</th>
    <th>Antal LP</th>
    <th>Antal KM</th>
    <th>Vikt</th>
    <th>Fett</th>
    <th>VO2</th>
    <th>Smidighet</th>
  <tr>
    <td>3</td>
    <td>6 pass</td>
    <td>3 pass</td>
    <td>26km</td>
    <td>98.52kg</td>
    <td>23.94%</td>
    <td>600l/min</td>
    <td>33cm</td>
  </tr>
  </tr>
    <tr>
    <td>2</td>
    <td>6 pass</td>
    <td>3 pass</td>
    <td>24km</td>
    <td>99.04kg</td>
    <td>24.14%</td>
    <td>600l/min</td>
    <td>23cm</td>
  </tr>
  <tr>
    <td>1</td>
    <td>6 pass</td>
    <td>3 pass</td>
    <td>27km</td>
    <td>99.55kg</td>
    <td>24.93%</td>
    <td>600l/min</td>
    <td>34cm</td>
  </tr>
<tr>
    <td>0</td>
    <td></td>
    <td></td>
    <td></td>
    <td>99.84kg</td>
    <td>25.17%</td>
    <td>N/A</td>
    <td>N/A</td>
  </tr>
</table>

* TP = Träningspass
* LP = Löpingspass
